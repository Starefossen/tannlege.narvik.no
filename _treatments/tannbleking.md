---
layout: treatment
title: Tannbleking
image: canine-2
---

Tannbleking innebærer en dypere rengjøring av tennene, hvor man kjemisk renser
det ytterste laget på tennene med et blekemiddel.

<!--more-->

Å bleke tennene er i dag relativt vanlig, men i Norge er det kun
tannhelsepersonell har lov til å distribuere blekemidler med ønskelig effekt.

Det finnes dessverre flere produkter på markedet som garanterer en blekende
effekt, men mange av disse vil ha en skadelig virkning da de tørker ut tennene
og gir økt risiko for frakturer.

Den tryggeste og mest effektive behandlingen er den som skjer i samråd med
tannlege. Om man bleker tennene uten å være i kontakt med tannlege har man ingen
garanti for at virkestoffene ikke er farlige, gir skade på tannkjøttet, ising i
tennene eller en sjenerende tannfarge.

Vi bruker et middel som over tid går inn i tennene og drar ut stoffene som
skaper misfarging, som gir et langvarig og tilfredsstillende resultat. Vi tilbyr
ulike typer tannbleking, og kan i samråd med pasienten finne den best egnede
metoden.

Vi tilbyr også mildere tannbleking som er mer skånsom mot ising, men som gir de
samme gode resultatene over tid. Under konsultasjon med tannlege vil det
avgjøres hvilken behandlingstype som er anbefalt (det må f.eks. tas spesielt
hensyn til eksisterende fyllinger/kroner som ikke blekes av blekemidler) og
deretter ta et avtrykk av tenne for at tanntekniker kan lage en spesialtilpasset
blekeskinne.

Første behandling gjøres på tannlegekontoret for
tilstrekkelig veiledning, deretter kan man fortsette behandlingen hjemme.  
