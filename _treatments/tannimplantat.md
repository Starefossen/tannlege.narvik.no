---
layout: treatment
title: Tannimplantat
image: implants-1
---

Det er mulig å erstatte nesten alle tapte tenner med tannimplantat, som
innebærer at man opererer ned en liten titanskrue i kjevebenet for å erstatte
manglende tannrot.

<!--more-->

På denne skruen kan det festes en ny tann eller tannrekke (krone eller bro).
Titanskruer er det man kaller biokompatible (aksepteres av kroppens vev og
immunceller) som sikrer et godt resultat.

Ved vellykket behandling vil ben vokse tett rundt hele skruen, som bevarer et
normalt press i benet så man ikke taper benhøyde. På mange måter vil
tannimplantat både se og føles som ekte tenner, og resultater kan forventes å
være langvarige.

Vi tilbyr hjelp til all tannimplantat-behandling. På klinikken har vi arbeidet
med tannimplantater i 25 år, og har lang erfaring med kirurgi og protetikk.
